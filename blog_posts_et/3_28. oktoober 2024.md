# RC 1Jupp taaskord Inglismaal võistlemas iseehitatud elektrivormeliga

MATIK lisakursuse raames osalesid abituriendid Henri Johannes Aunin, vilistlane Tristjan Lutter, Georg Pärtel Põldmäe ning Laur Vesingi Greenpoweri elektrivormeli finaalidel Inglismaal õpetaja Javier Ortin Cervera juhendamisel.

Pärast eelmise aasta võistlust, jätkasime tööd sama auto kallal. Õppisime eelmine aasta, et aerodünaamilisus loeb, jahutus on oluline ning ühe tunni sõitmiseks peab olema õige hammasratta suhe. Alustasimegi katse-ja-eksitus meetodil uue kere ehitamisega: penoplast tükkide ning makrofleksiga tegime valmis vormi, kuhu peale panime klaaskiu riiet ning kõige peale kallist süsinikkiu kihi - suured tänud Laur Vesingi sugulastele! Tellisime ka uued hammasrattad 1:4 suhtele. Paigaldasime ka arvuti jahuti mootori külge, millega võtsime riski, kuna jahuti peab tarbima auto akusid. Sellega juhtus pahandus võistluse ajal.

Septembris töötasime täie hooga, et saada oktoobri võistluseks valmis. Mitukümmend tundi tööd hiljem sai auto päev enne Inglismaale transportimiseks valmis. Kolmapäeva hommikul laadisime laenatud autobussi peale elektrivormeli ning Javier, Pärtel ja Tristjan hakkasid minema Tallinnast, et jõuda õhtuks Liepajas laeva peale, mis viis neid 24 tunniga Saksamaale. Autobahn viis neid Belgiani ja sealt kohe Calais rongijaama, et sõita rongiga La Manche’i alt läbi Doverisse. Teel külastasid nad ka automuuseumit ja tutvusid erinevate linnadega ning kirikutega (sealhugas Canterbury uhket katedraali).

Laupäeva pärastlõunaks jõudsid nad Chichesteri linna, kus asub Goodwoodi ringrada ning kus toimuvad Greenpoweri elektrivormeli finaalid. Läbisime esimesel korral tehnilise ülevaatuse ning õhtuks jõudsid voremlijuht Henri ja Laur lennukiga. Järgmisel päeval toimuski võistlus ning läksime vara hommikul kell 8 kohale. Auto sõitis testsõidul sujuvalt ning ühtegi probleemi ei tekkinud. Enne võistlust paigaldasime uue rooli, mida Javier modelleeris ning lasi 3D printida.

Võistluse alguses panime mitmest autost kohe mööda, kuid kiirematele vormelitele ei jõudnud järgi. Iga ringiga sõitis meie auto aeglasemalt, kuna auto oli raskem ja jahutus tarbis samuti energiat. Ei arvestanud ka, et Goodwoodi ringrajal on mitmed tõusud, mille ületamiseks vajab mootor rohkem energiat. Võistluse lõpus, kui oli veel pool ringi sõita, said akud otsa. Õnneks saime natuke parema koha kui eelmine kord: 38. 44st.

Vaatamata sellele, et auto lõplikult ei finišeerunud, oleme rahul auto välimusega (saime kõvasti komplimente) ning saime juurde kogemust ja tutvusi. Saime võimaluse ka Belgias võistelda. Tähistasime kohalikus Five Guys ning pärast asusime kõik kodu poole - kolm autobussiga ning kaks lennukiga.

Video teekonnast on leitav [LinkedInist](https://www.linkedin.com/posts/vhk-greenpower_a-year-of-building-7-days-of-driving-from-activity-7256392729415303169-PqWq?utm_source=share&utm_medium=member_desktop)

![1Jupp tiimi pilt](/assets/IMG_4850(1).jpg)