<!DOCTYPE html><head><link rel="stylesheet" href="/style.css" type="text/css"><link rel="icon" type="image/png" href="/assets/VHK_matik_logo.png"><meta charset="UTF-8"><title>VHK matik</title><style>.blog-post>h6{text-align:right;color:#ffb000;font-weight:400;padding:0;margin:0}.blog-post>h1{text-align:center}.blog-post{background:#272727;padding:2rem 3rem 1.5rem 3rem;box-shadow:10px 10px 20px #121212,-10px -10px 20px #3c3c3c;width:50%;margin:0 auto 2rem auto;border-radius:.5rem}@media (max-device-width:63em){.blog-post{width:80%}}@media (max-device-width:30em){.blog-post{width:85%}}</style></head><body><div class="navbar"><div class="nav-content"><div class="navbar-home-logo-div"><a href="/et/"><img class="navbar-home-logo" src="/assets/VHK_matik_logo.png" alt="VHK_matik_logo"></a><a href="/et/">VHK Matik</a></div><div class="nav-content-div"><a href="/et/kontakt">Kontakt</a></div><div class="nav-content-div"><a href="/et/blogi">Blogi</a></div></div><div class="nav-lang"><a href="/blog">en</a></div></div><div class="nav-spacer"></div><div class="main"><div class="blog"><div class="blog-post"><h6>8. detsember 2023</h6><h1>Ettevalmistused ja detsembrikuu askeldused</h1><p>Kätte saanud detsembrikuu, kõik lapsed kogunenud ümber puu!<br>Meie puu alla toob jõuluvana see aasta auto-osi ja õnne! Tiimidel on käed-jalad tööd täis ja seda nii juba septembrist.</p><h2>Tiimidest</h2><p><strong>Tiim Üks Jupp</strong>, kus on meie veteranid ka eelmisest aastast, käis oktoobris Chichesteris (UK-s) Greenpoweri võistlusel! Seal saavutasid küll tagasihoidliku koha, kuid võistlemisel on ikkagi peamine iseennast ületada. Seda nad ka kindlasti tegid! Nüüd parandavad autot, et jõuda kõrgemale kui kunagi varem!<br><strong>Tiim Okas</strong> ja <strong>Pink Python</strong> pakuvad neile aga konkurentsi... kaks tiimi, kus on ainult uued tulijad, tuhisevad neile kiiremas korras järgi. Enda ületamiseks on ikka ka välist motivatsiooni vaja, tegeleme siin ju ikka võistlemisega ;). Tiim Okas on elektritööd valmis saanud ja raam ise sõiduvalmis. Nüüd vaja katet, mida nad vaikselt juba Rhino programmis välja mõtlevad!<br><strong>Tiim Beegreen</strong> kulgeb omas tempos. Tiim McQueen'i töö lõppes meie tublide 12-nendike lõpetamise tõttu, aga allesjäänud tublidele liitusid 5 uut töölismesilast. Uus <strong>tiim Beegreen</strong> otsustas võtta erilise väljakutse ning auto tuleb ehitada nullist! Ei mingit valmis ehitatud raami ja juhendit! Sedasi saavutavad nad loodetavasti kiirused mida meie teiste tiimide Formula 24+ Kit Car saavutada ei saa! Praeguseks koostavad nad raami 3D mudelit Solidworks programmis ning leiavad materjale (tundub, et raam saab olema roostevabast terasest ja kate kas süsinikkiust või klaasriidest :O).</p><h2>Mida muud?</h2><p>Homme, 9. detsembril on tulemas ka VHK nigulalaat, kus kõik liikmed tulevad korra tiimidest välja, et tutvustada külastajatele Arduino Uno kasutamist. Huvilised saavad ka hüpata tiim Üks Jupp autosse, ning läbi simulaatori sellega natuke sõita. Laat toimub Okasroosikese lossi keldris, seal samas, kus meie toimetused unistustest reaalsusteks saavad! Kas olete huvitatud ;)?</p></div></div></div><footer><p>VHK matik</p><p>Powered by entu ssg</p></footer></body>